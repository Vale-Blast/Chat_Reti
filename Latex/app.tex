\section{Il package app}
Il codice è stato diviso in due package: uno che si occupa di gestire l'applicazione
e la codifica dei messaggi, e l'altro che invece contiene tutte le classi inerenti
allo scambio e alla trasmissione dei messaggi stessi.
Il package \texttt{app} contiene tutte e sole le classi che si occupano del corretto
funzionamento dell'applicazione, a partire dalla definizione della schermata di login
fino ad arrivare alla gestione delle chiavi. Analizzeremo più dettagliatamente
nei prossimi sotto-paragrafi l'uso delle singole classi.

\subsection{Avvio dell'applicazione}
La classe \texttt{Main} è la classe principale dell'applicazione.
Possiede un unico metodo \texttt{main} che
si occupa di:
\begin{enumerate}
	\item caricare il nickname da file assieme alle impostazioni o richiederlo tramite la
	schermata vista in precedenza se non è presente;
	\item controllare la presenza delle chiavi e se necessario crearle;
	\item controllare la presenza di tutte le directory necessarie all'esecuzione e creare 
	quelle mancanti;
	\item eseguire il metodo \texttt{run} per far partire l'applicazione vera e propria.
\end{enumerate}

\subsection{Interfaccia Grafica}
La classe \texttt{App}, che implementa \texttt{Runnable}, si occupa della
creazione e della gestione della finestra grafica della chat. La GUI,
in particolare, è stata realizzata mediante Swing, un framework per Java
orientato allo sviluppo di interfacce grafiche.
I principali metodi qui presenti si occupano, quindi, di generare la GUI, ma non
solo: le conversazioni avvenute fra gli utenti vengono salvate in locale e, se
la conversazione con un utente già noto viene ripresa in un qualche futuro, allora
i precedenti messaggi scambiati con lui sono caricati da un file del tipo
$$ \texttt{nickname.txt} $$ 
e mostrati nella schermata principale dell'applicazione grazie al metodo \texttt{openChat()}.
Il file di configurazione \texttt{.chat}, invece, è un file che permette di
tenere traccia del nickname dell'utente. Quando avvia l'applicazione per la
prima volta, infatti, compare la schermata grafica di login mostrata in Figura \ref{fig:login} 
per l'inserimento di un username.
Il tasto \texttt{OK} è disabilitato fintanto che l'utente non ha
scritto almeno una stringa valida, ossia una stringa più lunga di zero caratteri.
Premendo il tasto di conferma, viene salvata nel file con estensione \texttt{.chat}
una stringa del tipo:
$$ \texttt{NICK: $nickname$} $$
insieme ad altre informazioni di configurazione, descritte in precedenza.

\subsection{Cifratura dei messaggi}
La classe principale che implementa la cifratura dei messaggi è la classe \texttt{Encryption}.
La codifica sfrutta l'algoritmo a chiave pubblica RSA (dal nome di coloro che
lo hanno proposto, Rivest, Shamir, Adleman), il quale utilizza operazioni in modulo per generare
le chiavi. Per violare la chiave privata bisognerebbe effettuare un attacco a ``forza bruta''
generando quindi un problema computazionalmente non trattabile. Per realizzarle, è stata usata
la classe \texttt{KeyPair} di Java, che permette di generare una coppia di chiavi (pubblica e privata).
Queste vengono estrette e salvate in locale su due file nascosti \texttt{.public.pem} e
\texttt{.private.pem} e usate poi per criptare e decriptare i messaggi.
Ogni utente possiede una coppia di chiavi, quindi se un utente A deve spedire un messaggio
ad un utente B, è necessario che A possieda la chiave pubblica di B con la quale cripterà quindi il
messaggio in modo che solo B possa decriptarlo usando la sua chiave privata.